<h2>Inlämningsuppgift 1</h2>

<p>Uppgiften går ut på redovisa dina kunskaper i HTML och CSS. Detta görs genom att du skapar ett korrekt webbdokument som följer specifikationerna nedan. </p>
<p><strong>Inlämningsuppgiften är individuell, vilket betyder att varje student enskilt ska skriva sin inlämning och kunna redogöra för alla delar av den.</strong></p>

<h3>1. Uppgiften</h3>

<p>Du ska skapa en webbsida riktad till målgruppen <em>nybörjare som vill lära sig om webbutveckling</em>. Det gör att uppgiften har tre delar:</p>

<ol>
    <li>
        <p>Författande av texten som ska synas på webbsidan. Texten ska svara följande frågor:</p>

        <ul>
            <li>Hur skapas en webbsida? Ge en kort beskrivning av syftet för HTML, CSS respektive JavaScript.</li>
            <li>Varför är &#8221;standarder&#8221; ett viktigt begrepp inom webbutveckling? Vad gör W3C?</li>
            <li>Inom webbutveckling, vad menas med att validera? Varför görs detta?</li>
            <li>Innehåll på webben bör vara <em>tillgängligt</em> för så många som möjligt. Vad innebär detta? Ge ett konkret exempel på hur webbutvecklare kan jobba med tillgänglighet.</li>
        </ul>

        <p>Du ska öka trovärdigheten för din text genom att hänvisa till andra källor, exempelvis de som återfinns på labbinstruktioner och föreläsningsantecknigar. För webbaserade resurser görs detta bäst genom länkar. Ni behöver inte använda något referenssystem (t.ex. IEEE).</p>

        <p>Fokusera på att skriva en kort och koncis text. Den bör inte vara längre än 750 ord.</p>
    </li>
    <li>
        <p>Skapandet av ett HTML-dokument som innehåller texten. Det färdiga dokumentet validera, och bestå av element som väl beskriver innehållet.</p>
    </li>
    <li>Skapandet av en CSS-stilmall som ger webbsidan ett anpassat utseende. Vissa CSS-egenskaper måste användas, men du är fri att välja utseendet själv. Visuell fokus bör dock ligga på läsbarhet, enkelhet och trovärdighet.</li>
</ol>

<h4>1.1. Teknisk kravspecifikation</h4>

<ul>
    <li>Webbsidan ska validera enligt HTML5.</li>
    <li>CSS-mall(ar) ska validera enligt CSS nivå 3.</li>
    <li>Semantisk HTML ska användas. Detta innebär att taggar ska väljas så att de i så stor utsträckning som möjligt beskriver innehåll och struktur.</li>
    <li>Alla HTML-dokument ska vara skapade av dig. Det är inte tillåtet att använda ett verktyg för att generera källkoden.</li>
    <li>All presentation ska styras i det separata CSS-dokumentet. Inbäddade stilmallar (taggen style) eller inline-mallar (attributet style) är inte tillåtna.</li>
    <li>Följande HTML-element måste användas minst en gång: <code>h1</code>, <code>p</code>, <code>a</code>, <code>ul</code>, <code>li</code>.</li>
    <li>Följande CSS-egenskaper måste användas minst en gång: bakgrunds- och textfärg, typsnitt, textstorlek (ni får gärna använda egenskaper utöver dessa).</li>
</ul>

<h3>2. Redovisning</h3>

<p>Ni lämnar in ert resultat på Canvas. <strong>OBS.</strong> Lämna in <strong>alla filer</strong> som tillhör er lösning d.v.s. HTML, CSS, ev. bilder, etc.</p>

<div class="well">
    <h4>2.1. Notis om individuellt genomförande</h4>

    <p>Det inlämnade resultatet ska vara skapat av dig och ska representera ditt individuellt utförda arbete. Samarbete (gemensamt skapande av resultat) är inte tillåtet.</p>

    <p>Det är förbjudet att använda hjälpmedel för att skapa/generera kod och/eller lösningar (eller delar av lösning) för uppgiften genom verktyg som t.ex. ChatGPT, Github Copilot, eller liknande/motsvarande verktyg, på exeminerande uppgifter (som denna) i denna kurs. Skulle detta ske betraktas det som misstanke om fusk, vilket kommer leda till en anmälan till disciplinnämnden och ev. avstängning från studier.</p>

    <p>Plagiat kan leda till anmälning för fusk enligt högskoleförordningens 10 kap om disciplinära åtgärder för studenter. Med plagiat menas kopiering/avskrift från böcker, artiklar, studentarbeten (egna eller andras), eller andra källor utan korrekt hänvisning, i syfte att få det att framstå som du själv har skapat resultatet. Såväl text som källkod kan plagieras.</p>
</div>